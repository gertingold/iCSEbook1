====================
 Ewaluacja projektu
====================



Celem ewaluacji była:
  - ocena skuteczności i efektywności działań przeprowadzonych w
    ramach projektu,
  - ocena stopnia realizacji założonych celów
  - analiza i ocena rzeczywistych efektów przeprowadzonych działań
  - sprawdzenie oczekiwań grupy docelowej. Określony poziom oczekiwań
    grup pozwala określić metody pracy w projekcie
  - sprawdzenie prawidłowości realizacji projektu zgodnie z
    założeniami
  - badania uczestników projektu, zadowolenia z udziału w projekcie
  - trwałości rezultatów.
 
Na potrzeby  badania zostały zastosowane następujące kryteria ewaluacyjne:

1. Kryterium trafności - relevance (cele a potrzeby) - rozumiane jako
   zbadanie, czy działania odpowiadają na rzeczywiste potrzeby grupy
   docelowej
2. Kryterium efektywności - (effectiveness) (nakłady a efekty) -
   zbadanie, czy działania są bardziej efektywny, wydajne finansowo od
   dotychczas stosowanych rozwiązań,
3. Kryterium skuteczności - (utility) (plan a wykonanie) - zbadanie,
   czy podejmowane działania są skuteczne
4. Kryterium użyteczności - (efficiency) - (efekty a potrzeby) -
   zbadanie, czy istnieje możliwość praktycznego wykorzystania
   zdobytej wiedzy / umiejętności
5. Kryterium trwałości - (durability) - zbadanie, w jakim stopniu oraz
   pod jakimi warunkami prawdopodobne jest utrzymanie rezultatów po
   zakończeniu projektu

Badanie ewaluacyjne realizowane było przy wykorzystaniu istniejących
danych i dokumentów (dane zastane), a także poprzez badania
empiryczne, w trakcie których gromadzone są dodatkowe dane ilościowe i
jakościowe (dane wywołane). Pozwoliło to na uzyskanie
komplementarności danych, ich wzajemne uzupełnianie się i wewnętrzną
weryfikację uzyskiwanych odpowiedzi. Zastosowana technika triangulacji
metodologicznej umożliwiło uzyskanie bardziej obiektywnego i pełnego
obrazu badanych zjawisk.  W badaniu ewaluacyjnym stosowano:

- triangulacja źródeł danych - analizowano zarówno dane zastane, jak i
  dane wywołane,
- triangulacja metod badawczych - łączenie różnych metod badawczych
  (badania ilościowe oraz jakościowe) po to, by wyeliminować
  ograniczenia każdej z nich.

W niniejszej ewaluacji wykorzystywano różne źródła danych:
- dane zastane - analizie desk research poddane zostają dokumenty
  programowe, określające warunki zewnętrzne realizacji projektu,
  dokumentacja wewnętrzna zgromadzona przez zespół projektowy w
  trakcie realizacji poszczególnych działań, wyniki monitoringu,
- dane wywołane - dane pozyskane - wyniki ankiet i wywiadów
  standaryzowanych.  Wykorzystano m.in. następujące narzędzia:
- Tabela ewaluacji projektu
- ankiety ex ante i ex post dla uczniów (w polskiej i angielskiej
  wersji językowej).
- ankiety sprawdzające przyrost wiedzy
- ankiety dotyczące udziału w konferencjach, warsztatach
  upowszechniających (dot. m.in. ogólnej oceny konferencji, stopnia
  spełnienia oczekiwań, zainteresowania wykorzystaniem rezultatów
  projektu).

Każdy z partnerów dostosował narzędzia ewaluacyjne do swoich
potrzeb. Szczegółowy związane z wynikami ewaluacji zawarte są w
raporcie z ewaluacji. Poniżej zawarto najważniejsze wnioski związane z
wpływem projektu na proces dydaktyczny.

.. rubric:: Uczniowie biorący udział w projekcie

2 AZSO w Chorzowie

Ankieta ex post została przeprowadzona na wszystkich uczestnikach
ostatniego rocznika projektu iCSE4school, realizujących fizykę
rozszerzoną na poziomie rozszerzonym (16 osób). W ostatnich miesiącach
trwania projektu (lato 2017) byli uczniami drugiej klasy o profilu
matematycznym. Cały oddział liczy 34 osoby - pozostali wybrali
rozszerzenia z innych przedmiotów przyrodniczych. W klasie pierwszej
wszyscy zostali przeszkoleni z podstaw programowania w języku
Python. W klasie drugiej uczestniczyli w dodatkowych zajęciach
dotyczących zastosowań języka Python na matematyce i fizyce.

Na pytanie: Jakiego narzędzia użyłbyś do rozwiązania złożonego
problemu matematycznego lub fizycznego? najwięcej osób wybrało Sage,
Python i Geogebra (po 9 głosów) oraz C/C++ (7 osób). Oznacza to, że że
ponad połowa ankietowanych przekonała się do języka Python w
środowisku SAGE.  Na pytanie Czy wykorzystujesz oprogramowanie otwarte
(Open Source)? 8 osób odpowiedziało, że tak, jedna nie, a pozostali
przyznali, że nie wiedzą, co to jest otwarte oprogramowanie.

Kolejne pytanie brzmiało “Do czego można zastosować komputer podczas
lekcji matematyki lub fizyki?”  16 osób wskazało narysowanie funkcji,
15 - graficzne przedstawienie danych pomiarowych, 13 - wykonanie
obliczeń arytmetycznych na podstawie wzoru, 11 - do udowodnienia
twierdzenia, 8 - do wyprowadzenia wzoru. Nikt nie wybrał odpowiedzi do
niczego. Wynika z tego, że uczniowie widzą w SAGE dobre narzędzie do
rozwiązywania wielorakich problemów.

Czy napisanie algorytmu może się przydać na lekcji fizyki? Po
kilkanaście osób wskazało przydatność algorytmów w rozwiązywaniu
równań ruchu, w upraszczaniu wyrażeń oraz w automatyzowaniu zbierania
danych eksperymentalnych. Nikt nie zaznaczyła żadnej z dwóch możliwych
odpowiedzi negatywnych.  Niemal wszyscy prawidłowo rozumieją pojęcie
system algebry komputerowej.  Większość uczniów prawidłowo definiuje
metody numeryczne.

Niemal wszyscy wiedzą, jaki język programowania jest podstawą systemu
SAGE Posługiwanie się środowiskiem SAGE uczniowie określili jako
średnio trudne.  Czy komputer (z Sage) był dla Ciebie przydatny na
lekcji matematyki w ...? W rysowaniu funkcji, rysowaniu wykresów danych
i algorytmicznym badaniu zjawisk nierozwiązywalnych klasycznie
większość uczniów zaznaczało Bardzo przydatny. W przekształceniach
algebraicznych, obliczeniach numerycznych i podstawianiu liczb do
wzorów Najwięcej głosów zebrała opcja Trochę przydatny.

Na analogiczne pytanie dotyczące fizyki, uczniowie we wszystkich kategoriach zaznaczali
najczęściej opcję Bardzo przydatny.
Wszyscy korzystali ze źródeł internetowych podczas posługiwania się SAGE, przy czym 13
osób korzystało ze źródeł polskich i angielskich, a 3 tylko z polskich.

Prawie wszyscy odkryli samodzielnie jakieś nowe możliwości SAGE.
Prawie wszyscy korzystają z SAGE w domu.  Za najważniejsze cechy SAGE
ankietowani uważają: darmowość (16 głosów), możliwość tworzenia
wykresów (14), dostępność przez przeglądarkę internetową (13),
otwartość (Open Source) (12), dostępność algebry komputerowej (11),
możliwość programowania w Python (10). Najmniej osób wybrało łatwość
tworzenia @interact (7).  11 osób deklaruje, że będzie korzystać z
SAGE przy rozwiązywaniu zadań domowych z matematyki i fizyki, 5 osób
jest przeciwnego zdania.  Na pytanie Czy Twoim zdaniem Sage powinien
być powszechnie stosowany w szkołach na lekcjach przedmiotów ścisłych?
14 osób odpowiedziało tak, 1 nie i 1 nie wiem.  Ostatnie pytanie
brzmiało: Oceń w skali 1-6 przydatność Sage dla Ciebie teraz i w
przyszłości. Większość osób (11) zaznaczyło cyfrę 4, 2 osoby cyfrę 5 a
po jednej: cyfry 1, 3 i 6.

Z przedstawionych danych wynika, że uczniowie poznali wszechstronne narzędzie, z którego potrafią zrobić wieloraki użytek i doceniają jego wartość w wielu aspektach.



Nauczyciele  biorący udział w warsztatach upowszechniających
 
1. Jaka jest Pani/a zdaniem użyteczność narzędzi wypracowanych w
projekcie „Zintegrowane nauczanie przedmiotów ścisłych z perspektywą
obliczeniową - iCSE4school” dla ucznia od 16. do 19. roku życia
zainteresowanego przedmiotami ścisłymi? Ocenę wyraź w punktach na
skali 1 - 10, przy czym 10 oznacza ocenę najwyższą.  średnia
arytmetyczna 8,3
 
2. Prosimy o uzasadnienie oceny:
 
  - Język Phyton nie jest znanym językiem programowania wśród
    nauczycieli.
  - W warsztatach uczestniczyła bardzo mała liczba osób (mając do
    wyboru więcej opcji uczestnicy konferencji wybierali inne
    warsztaty). Pełne obłożenie miały w Warszawie (ogółem ponad 500
    uczestników) warsztaty dotyczące podstaw programu Scratch.
  - Propozycję nauki programowania i wykorzystania języka Phyton w
    nauczaniu przedmiotów ścisłych uznano za pozytywną, jednak widać
    że nauczyciele mają pewne obawy (nie spotkali się, więc trzeba się
    Phytona nauczyć; Geogebra jest lepiej znana więc uważana za
    bardziej przydatną; trzeba włożyć wiele pracy w przygotowanie się
    do zajęć).
  - W warsztatach uczestniczyli w większości nauczyciele szkół
    ponadgimnazjalnych.
  - Według stażu pracy nauczycieli zainteresowanie programowaniem w
    szkole rozkłada się mniej więcej równomiernie.


Podsumowując: warto zwrócić uwagę na fakt, że zdaniem badanych w
działaniach iCSE4school tkwi dwutorowy potencjał - generowania
współpracy nauczycieli matematyki, fizyki, informatyki oraz
odniesienia się do licealnych zainteresowań (np. klas
matematyczno-informatycznych). Oba te czynniki stanowią jednak swego
rodzaju trudność: działania międzyprzedmiotowe uchodzą za wymagające
dużego zaangażowania, a nawiązanie do uczniowskiego hobby może
nauczyciela postawić w sytuacji niewiedzy. Nikt z badanych nie
uczestniczył w tego typu projekcie - istotne jest zatem
upowszechnianie jego idei. Zgodnie z zasadą, że zajmowanie się
problemami (pozornie?) trudnymi daje satysfakcję z pracy: i
uczniowskiej, i nauczycielskiej.




=====================
 Wnioski z ewaluacji
=====================




W maju 2017 została przeprowadzona ankieta końcowa wśród uczniów
realizujących projekt i jednocześnie pogłębiających fizykę na poziomie
rozszerzonym. Wyniki tej ankiety jednoznacznie wskazują na pozytywną
rolę, jaką programowanie w języku Python odegrało w procesie nauczania
tego przedmiotu.

Na pytanie “jakiego narzędzia lub języka programowania użyłbyś do
rozwiązania złożonego problemu matematycznego lub fizycznego”,
większość uczniów wskazywała Sage, Python i Geogebrę. Przed wdrożeniem
projektu nikt nie miał pojęcia o istnieniu języka Python i środowiska
SAGE.

Na pytanie “do czego można zastosować komputer podczas lekcji
matematyki i fizyki” uczniowie zaznaczali (w kolejności ilości
głosów): do narysowania wykresów funkcji, do graficznego
przedstawienia danych pomiarowych, do wykonania obliczeń
arytmetycznych, do udowodnienia twierdzenia i do wyprowadzenia
wzoru. Nikt nie uznał, że, że komputer jest w tych dziedzinach
bezużyteczny.  Konkretyzując, uczniowie wskazali, że napisanie
algorytmu na lekcjach fizyki może się przydać do rozwiązania równania
ruchu, do upraszczania wyrażeń we wzorach i do zautomatyzowania
zbierania danych eksperymentalnych.  Kolejne pytanie brzmiało “czy
komputer (z SAGE) był dla ciebie przydatny na lekcjach matematyki” z
podziałem na różne szczegółowe kategorie. Zdecydowana większość głosów
rozłożyła się po równo pomiędzy “bardzo przydatny” i “trochę
przydatny”. Pojedyncze osoby zaznaczyły opcję “nieprzydatny”. Na
analogiczne pytanie dotyczące lekcji fizyki, zdecydowana większość
uczniów zaznaczała odpowiedzi “bardzo przydatny”, nieliczni “trochę
przydatny”, a bardzo nieliczni “nieprzydatny”.  Za najważniejsze cechy
SAGE uznano: darmowość, możliwość tworzenia wykresów, dostepność przez
przeglądarkę internetową, Open Source i dostępność algebry
komputerowej. Cechy ważne lub średnio ważne, to dla uczniów: możliwość
programowania w Python oraz łatwość tworzenia @interact.

Zdecydowana większość uczniów sądzi, że będzie korzystała z
oprogramowania SAGE do rozwiązywania zadań z prac domowych z
matematyki i fizyki oraz, że narzędzie to powinno być powszechnie
stosowane w szkołach na lekcjach przedmiotów ścisłych.  O korzyściach,
jakie uczniowie wynieśli z realizacji projektu, można się też
dowiedzieć z ich wypowiedzi przed kamerą podczas kręcenia filmu
podsumowującego projekt. Uczniowie wskazywali, że dzięki
programowaniu, nauczanie przedmiotów ścisłych było mniej “suche” i
abstrakcyjne, bardziej namacalne, łatwiej było pewne rzeczy zobaczyć
lub sobie je uzmysłowić. SAGE zdejmował z uczniów żmudny obowiązek
wykonywania czynności mało twórczych i powtarzalnych (takich jak
obróbka danych i rysowanie wykresów) na rzecz myślenia koncepcyjnego,
szybkiego przeprowadzania symulacji poprzez odpowiedni dobór
parametrów i sposobu działania algorytmu. Dzięki Pythonowi matematyka
i fizyka “ożyły”, pojawiła się na przykład możliwość usłyszenia
funkcji jako wykresu fali dźwiękowej, a czynności, które tradycyjnie
zajmowałyby dużo czasu, udało się zredukować do napisania kilku
linijek prostego kodu programu.

Realizacja projektu przyniosła korzyści zaangażowanym w projekt
nauczycielom. Wzbogacili oni swój warsztat pracy, nauczyli się nowego
języka programowania i z pewnością będą wykorzystywać nabyte
umiejętności w kolejnych latach.  Dzięki projektowi wzrasta prestiż
szkoły w środowisku lokalnym. Zakupione pomoce naukowe będą służyć
długie lata. Filmy nakręcone w ramach projektu i opublikowane na
Youtube stanowią trwały dorobek intelektualny szkoły, udostępniony do
wykorzystania ogółowi zainteresowanych.
